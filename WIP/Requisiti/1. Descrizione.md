Descrizione del problema
===
Si vuole realizzare un'agenda elettronica con la quale tenere organizzati i propri calendari e impegni.
In particolare, dev'essere possibile gestire più calendari (locali o condivisi con i propri amici, identificati tramite email) identificati univocamente da un nome e ai quali è possibile aggiungere o rimuovere eventi.
Ogni evento appartiene ad uno e un solo calendario ed è caratterizzato da un nome, una data, una durata (in minuti) e una periodicità, inoltre può avere un luogo e una descrizione. La periodicità di un evento descrive in che modo un evento si ripete nel tempo (mai, ogni tot giorni/settimane/mesi/anni).
Durante la creazione di un evento è necessario assegnare un modello all'evento. Un modello di evento è personalizzabile dall'utente e contiene una lista ordinata di voci (nome e tipo) che descrivono campi aggiuntivi dell'evento; ogni modello è identificato univocamente da un nome. Sarà presente un modello di evento di default.
Più eventi possono essere descritti da uno stesso modello e un modello non può più essere modificato una volta creato. Un modello può essere eliminato solo se non ci sono eventi descritti da questo.
Infine deve essere possibile visualizzare gli eventi filtrandoli con diverse strategie (per calendario/arco temporale/modello di evento/ricerca). L'inserimento, la modifica o la cancellazione di un evento o di un calendario provoca un eventuale aggiornamento automatico del risultato di un filtraggio. Il criterio di filtraggio può includere più di un filtro.

Tipologie di filtro:

* Un filtro per calendario filtra gli eventi appartenenti ad un sottoinsieme dei calendari di un'agenda
* Un filtro per arco temporale filtra gli eventi la cui data di inizio appartiene ad un determinato periodo di tempo (data inizio/fine)
* Un filtro per modello di evento filtra gli eventi che hanno un determinato modello
* Un filtro per ricerca filtra gli eventi che contengono nel titolo la parola o le parole da ricercare
