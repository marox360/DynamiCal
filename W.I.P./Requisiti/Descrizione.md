Descrizione del problema
===
Si vuole realizzare un'agenda elettronica con la quale tenere organizzati i propri calendari e impegni. Deve essere possibile creare più calendari (locali o condivisi con i propri amici, identificati tramite email) ai quali è poi possibile aggiungere eventi. Ogni evento è caratterizzato da un nome, una data, una durata (in minuti), un luogo e può avere una descrizione e una periodicità. La periodicità di un evento descrive in che modo un evento si ripete nel tempo (ogni giorno/settimana/mese/anno, un determinato giorno di ogni mese, ogni tot giorni, ecc ecc). Durante la creazione di un evento deve essere possibile assegnare un modello all'evento; un modello di evento è personalizzato dall'utente e raccoglie delle voci (nome e tipo) che descrivono campi aggiuntivi dell'evento. Più eventi possono essere descritti da uno stesso modello ma un modello non può più essere modificato una volta che è stato creato. Infine deve essere possibile visualizzare gli eventi filtrandoli (anche contemporaneamente) con diverse strategie (per calendario/arco temporale/modello/ricerca). L'inserimento, la modifica o la cancellazione di un evento o di un calendario provoca un eventuale aggiornamento automatico del risultato di un filtraggio.